		Ion Barbu

	„poet fără precursori și fără urmași”, așadar singular în lirica românească - Ioana Em. Petrescu
	- formulă lirică dificilă, extrem de orgolioasă (== intelectualizată, abstractizată)

	- „lirism pur”, „lirism absolut”

	- „Cuvânt către poeți - Pan”, 1942: 
„Suflet maidegrabă religios decât artistic, am vrut în versificările mele să dau echivalentul unor constatări absolute ale intelectului și viziunii: starea de geometrie și, deasupra ei, extaza.”


	Ion Barbu debutează în revista „Literatorul”, în 1918, va colabora, în cei 14 ani de creație literară cu revistele „Contimporanul” (avangardă) și „Viața românească” publicând doar două volume: 
	- placheta „După melci”	- 1921
	- volumul „Joc secund” 	- 1930
	
	numele real: Dan Barbilian (Ion Barbu -- pseudonim)
	Criticul Tudor Vianu clasifică creația barbiană în trei etape:
	prima etapă: „parnasiană” cuprinde poezie descriptivă, rece, perfectă dpdv formal („Copacul”, „Lava”, „Banchizele”, „Elan”, „Munții”)

	a doua etapă: „baladic-orientală” cuprinde balade, poezii cu sâmbure epic, cu desfășurare narativă („Isarlîk”, „Nastratin Hogea la Isarlîk”, „Domnișoara Hus”, „Riga Crypto și Lapona Enigel”)

	treia etapă: „ermetică” a volumului „Joc secund” („Din ceas, dedus”, „Timbru”, „Grup”, „Lemn sfânt”)



	versuri parnasiene:

		Copacul

	Hipnotizat de-adanca si limpedea lumina
	A boltilor destinse deasupra lui, ar vrea
	Sa sfarame zenitul, si, -nebunit, sa bea,
	Prin mii de crengi crispate, licoarea opalina.
	
	Nici valurile noptii, nici umeda perdea
	De nouri nu-i goneste imaginea senina:
	De-un stralucit albastru viziunea lui e plina,
	Oricat de multe neguri in juru-i vor cadea...
	
	Dar cand augusta toamna din nou il infasoara
	In tonuri de crepuscul, cand toamna prinde iara
	Sub casa lui de frunze un rod imbelsugat,
	
	Atunci, intrand in simpla, obsteasca armonie
	Cu tot ce-l limiteaza si-l leaga impacat,
	In toamna lui, copacul se-nclina catre glie.


	versuri baladic-orientale: 

		Nastratin Hogea la Isarlîk

	Ţara veghea turcită. Pierea o dup-amiază,
	Schimbată-n apa multă a ierbii ce-nviază,
	Când, greu şi drept, pe sceptrul de pai mărunt la fir,
	Gândacul serii urcă ghiocul de porfir.
	Cer plin de rodul toamnei îmi flutura - tartane -
	Tot vioriul umed al prunelor gâltane:
	Grădina îmi sta cerul, iar munţii - parmalâc.
	
	Un drum băteam, aproape de alba Isarlâk,
	Cu ziduri forfecate, sucite minarete
	Şi slujitori cu ochii rotunzi, ca de erete,
	Şi, azmuţit câmpiei, un fluviu leşios;
	
	În gânduri încărcate, când căutam pe jos
	Argintul unei scule de preţ, atunci picată:
	Cuţit lucrat, vreo piatră în scump metal legată,
	Greu cearcăn de cadână, topit la un bairam;
	Nici eu nu mai ştiu astăzi ce lucruri căutam.
	
	Încolăcite ceasuri! Cu voi, nu luai aminte
	Cum, pe răsfrânta buză, a mătcii, dinainte,
	O spornică mulţime se tencuia-n pereţi.
	Veneau de toata mâna: prostime, târgoveţi,
	Dervişi cu faţa suptă de veghi, aduşi de şale,
	Pierduţi între pufoase şi falnice paşale,
	Iar ochii tuturora călătoreau afund...
	
	Căci, răsărind prin ceaţă şi călărind pe fund,
	La dunga unde cerul cu apele îngână,
	Aci săltat din cornuri, aci lăsând pe-o rână,
	Se războia cu valul un preaciudat caic:
	Nici vâsle şi nici pânze; catargul, mult prea mic.
	Dar jos, pe lunga sfoară, cusute între ele,
	Uscau la vânt şi soare tot felul de obiele,
	Pulpane de caftane ori tururi de nădragi;
	Şi, prin cârpeli pestriţe şi printre cute vagi,
	Un vânt umfla bulboane dănţuitoare încă.
	
	Ce ruginiri de ape trezite şi ce brâncă
	Lăsară fierul rânced şi lemnul buretos?
	În loc de aur, pieptul acelui trist Argos
	Ducea o lână verde, de alge năclăite,
	Pe când la pupă, trase - edec ca nişte vite
	Cu ţeastă nămoloasă şi cornuleţe mii,
	Treceau în brazda undei şirag de răgălii.
	
	Sub vântul drept, caicul juca tot mai aproape.
	Atunci, cu ochi de seară şi-abia deschise pleoape
	(Căci, grei de-ngândurare, nămeţi mă năpădeau),
	Cu ochi ce cheamă somnul din goluri şi îl beau,
	Îmi desluşii deasupra, înghemuit pe-o bârnă,
	Un turc smolit de foame şi chin, cu faţa cârnă,
	Cu mâinile şi gura aduse la genunchi.
	
	Trei petece răzleţe i se ţineau de trunchi.
	
	Când vasul fără nume trecu prin dreptul nostru,
	Un fund de vad îi prinse şi pântecul, şi rostru.
	Cutreierată, apa jur împrejur undi...
	Şi glăsui un paşe într-astfel:
	                                    - Efendi,
	Corăbier şi oaspe în porturile mele,
	Primeşte-aceste daruri şi-aceste temenele:
	La nava ta se cade pe brânci ca să mă închin,
	Că bănuiam caicul lui Hogea Nastratin.
	Un zvon ne turburase. Ziceau: "E-închis supt ape,
	Răsfăţul ce nici marea turcească nu-l încape,
	Şi uşuratul hoge, mereu soitariu,
	Încheie acum Bosforul cel limpede-n sicriu,
	Cu mâlul giulgi." Eu, unul, n-am vrut să cred. Şi iată,
	Luceşti în bucuria cetăţii înviată!
	
	Dar ne mâhneşti cu-o faţă prea tristă; hai, curând!
	Nu sta pe punte - coabe cu pântecul flămând!
	Noi ţi-am adus năutul dorit, şi sumedenii
	De roşcove uscate, şi tăvi cu mirodenii.
	- Coboară, iscusite bărbat, şi ia din plin.
	
	Dulceagul glas al paşii muri prin seară lin.
	Cum nici un stâlp ori sfoară nu tremura pe punte,
	În gândurile toate soseau ninsori mărunte
	Şi unsuroase linişti se tescuiau sub cer.
	
	Şi desluşit, ca plânsul unui tăiş de fier
	În împletiri de sârmă intrat, să le deşire,
	O frângere de gheţuri, prin creştere, prin şire,
	Prin toată roata gloatei ciulite, răscoli.
	
	Pic lângă pic, smalţ negru, pe barba lui slei
	Un sânge scurt, ca două mustăţi adăugite,
	
	Vii, vecinici, din gingia prăselelor cumplite,
	Albiră dinţii-n pulpă intraţi ca un inel.
	
	Sfânt trup şi hrană sieşi, hagi rupea din el.
	
	*
	
	La Isarlâk, cea albă de lespezi, gloata suie.
	Dar greii paşi prin ierburi şi stuh se împletecesc,
	În ochi, din lâncezi ape, cum pâlpâie gălbuie
	Şi uleioasă, dâra caicului turcesc!


soitariu == bufon

	

	versuri ermetice:

		Din ceas, dedus ...
		
	Din ceas, dedus adâncul acestei calme creste,
	Intrată prin oglindă în mântuit azur,
	Tăind pe înecarea cirezilor agreste,
	În grupurile apei, un joc secund, mai pur.

	Nadir latent! Poetul ridică însumarea
	De harfe resfirate ce-n zbor invers le pierzi
	Şi cântec istoveşte: ascuns, cum numai marea
	Meduzele când plimbă sub clopotele verzi.

		Timbru
	
	Cimpoiul veşted luncii, sau fluierul în drum
	Durerea divizată o sună-ncet, mai tare...
	Dar piatra-n rugăciune, a humei despuiare
	Şi unda logodită sub cer, vor spune - cum?
	
	Ar trebui un cântec încăpător, precum
	Foşnirea mătăsoasă a mărilor cu sare;
	Ori lauda grădinii de îngeri, când răsare
	Din coasta bărbătească al Evei trunchi de fum.


		

	



	adâncul acestei calme creste == poezia (sinteză a contrariilor, a profunzimii și înălțimii care se întâlnesc și se reconciliază în seninătate, în calm, în pacea spiritului)
	Din ceas == din timp, din realitate, din lume
	„dedus” = extras, în formă logică simplificată
	(poezia este rezultatul extragerii din lumea reală a unei forme abstractizate, un „sublimat” al lumii și prin poezie, lumea se prezintă în esențele ei)

	mântuit azur == celestul, idealitatea, lumea spiritului, lumea transcendentă, eternă
	mântuit = salvat, în sensul de salvat de povara materiei
	Intrată prin oglindă == reflectată, într-un spațiu virtual, acolo unde se obține copia, imaginea simetrică și dematerializată

	cirezile agreste = norii
	joc secund = act ludic de gradul doi (în limba Latină, secund înseamnă subordonat, cel care însoțește un element principal, fericit)
	
	=> poezia ca formă de sinteză, de împăcare a contrariilor, a opozițiilor lumii reale este rezultatul unei operații logice deductive și de abstractizare: ea se obține din real, ca proiecție simetrică, abstractizată, dematerializată a lumii relfectate în oglinda conștiinței, a intelectului. Așa cum norii își proiectează imaginea dematerializată în oglinda apei, unde se formează copia lor, tot așa poezia este un „joc secund” o copie de gradul doi, fericită, pură, mântuită de materie, a lumii.


	poetul = nadir latent, trebuie să se situeze într-un punct din care trebuie să aibă imaginea totală, de ansamblu a lumii, o conștiință situată în infrarealitate
	ființa umană percepe lumea fragmentar, incomplet (harfe resfirate, pierdute din cântecul integral, din melodia de ansamblu); simțurile nu redau decât bucăți din lume; poetul are obligația să adune, să sintetizeze și să obțină imaginea completă, totală, de ansamblu a lumii
	cântec istoveşte == poetul extrage un cântec orfic, esențializat, în care se contopesc sunetele sau armoniile fragmentare
	ascuns = codificat, încifrat, pus sub cheie
	verdele este pt Barbu culoarea revelației absolutului, culoarea cunoașterii extatice, prin iluminare

	„cântec încăpător”, „cântec larg” = o poezie, un cântec total, o sinteză orfică, o expresie muzicală completă a lumii, iar nu a fragmentelor ei 

	poetica barbiană este o poetică non-antropomorfă și transindividuală; ea celebrează ipostazele Ființei 
	ipostazele Ființei: copacul, ciuperca, melcul, oul, gheața, perla, cremene etc

	melcul, oul, perla sunt exemple de universuri compacte, suficiente lor înșile și inaccesibile din exterior



	Concepția lui Ion Barbu despre poezie
pentru acest poet, poezia este 
	- „act clar de narcisism”, așadar o reflectare, o oglindire „nu a chipului nostru fizic întâmplător, ci a figurii spiritului nostru”
	- „o anumită simbolică pentru reprezentarea formelor posibile de existență” => definiția poeziei este aceeași cu cea a geometriei
	- reîntoarcere la esențe, redarea unui model al lumii, hieratic, abstractizat, mântuit de materie, redus la arhetip, la modelul originar, la abstracțiunea figurii geometrice
	- „despre esențe nu se poate vorbi decât în limbajul eliptic al teoremelor”, de aici codificarea mesajului barbilian
	- figurarea, geometrizarea unor simboluri arhetipale: oul, cipuerca, copacul, gheața, perla
	- act inițiatic, iluminat, de cunoaștere a absolutului
	- o modalitate de recompunere a realității, o posibilitate de a construi alte lumi, alte universuri, „cosmosuri probabile” -- ele sunt produse ale intelectului matematic ce trăiește starea de „beție castă”, de iluminare, de acces la adevăruri esențiale 

	- Barbu pledează pentru întoarcerea poeziei la funcția ei originară (magică, orfică) poezia este o incantație, o formă de vrajă, o cale de acces spre sâmburele ezoteric.

	- Ion Barbu este cel mai programatic scriitor din literatura română (- Ioana Em Petrescu), „având o unitate exemplară a concepției și viziunii, și propunănd, în consecință, cea mai orgolioasă formulă lirică din poezia românească”

	- poet singular în literatura română, Barbu se aseamănă cu poetul Stephan Mallarmé 






	articolul „Poezia argheziană” - text programatic, polemic


	- poezia lui Arghezi este „așezare mozaicală după o foarte primitivă preocupare de culoare, niciodată ridicată la vibrarea și incandescența modului interior”
	- o poezie primitivă e perfect potrivită pentru „peisajul nostru literar: mahalagiu, agricol și haiducesc”
	- poezia lui Arghezi = „o poartă țărănească cu vopseli târgovețe”
	- „Ne găsim în prezența banală a unui poet fără mesaj, respins de Idee”
	- volumul „Cuvinte potrivite” are la bază „o poetică măruntă și manufacturieră”
	- poezia argheziană „o poezie castrată. Atributul clar al ideii a fost smuls”
	- „Plasticitatea masei verbale merge până a se turna în grele mașini teologice, parodii de sfinte mistere. Dar viața tremurată a artei, marea linie, marea intensitate e departe de această impură industrie”

	Ion Barbu consideră că adevărata poezie se așează „sub constelația și în rarefierea lirismului absolut”
	
	„Lirism pur” / „Poezie leneșă”, „gen hibrid, roman analitic în versuri”
„Versul căruia ne-nchinăm se dovedește a fi o dificilă libertate: lumea purificată până a nu mai oglindi decât figura spiritului nostru.
	Act clar de narcisism.”



		Ritmuri pentru nunţile necesare

	Capăt al osiei lumii!
	Ceas alb, concis al minunii,
	Sună-mi trei
	Clare chei
	Certe, sub lucid eter
	Pentru cercuri de mister!
	
	An al Geei, închisoare,
	Ocoleşte roatele interioare:
	Roata Venerii
	Inimii
	Roata capului
	
	Mercur
	În topire, în azur,
	Roata Soarelui
	Marelui.
	
	I
	
	Înspre tronul moalei Vineri
	Brusc, ca toţi amanţii tineri,
	Am vibrat
	Înflăcărat:
	
	Vaporoasă
	Rituală
	O frumoasă
	Masă
	Scoală!
	În brăţara ta fă-mi loc
	Ca să joc, ca să joc,
	Danţul buf
	Cu reverenţe
	Ori mecanice cadenţe.
	
	Ah, ingrată,
	Energie degradată,
	Brută ce desfaci pripită
	Grupul simplu din orbită,
	Veneră,
	Inimă
	În undire minimă:
	
	Aphelic ()
	Perihelic ( (i)
	Cojunctiv (dodo)
	Oponent (adio!)
	
	II
	
	Paj al Venerii,
	Oral
	Papagal!
	În cristalul tău negat,
	Spre acel fumegat
	Fra Mercur
	De pur augur,
	Peste îngeri, şerpi şi rai
	Sună vechi:
	I-ro-la-hai,
	
	Mercur, astră aurită,
	Cu peri doi împodobită
	Lungi
	Cu pungi
	Pe bomba mare,
	Oarbă, de cercetătoare,
	
	O, Mercur,
	Frate pur
	Conceput din viu mister
	Şi Fecioara Lucifer,
	
	Înclinat pe ape caste
	În sfruntări iconoclaste,
	Cap clădit
	Din val oprit
	Sus, pe Veacul împietrit,
	
	O select
	Intelect
	Nunta n-am sărbătorit...
	
	III
	
	Uite, ia a treia cheie,
	Vâr-o în broasca - Astartee!
	Şi întoarce-o de un grad
	Unui timp retrograd,
	Trage porţile ce ard,
	
	Că intrăm
	Să ospătăm
	În cămara Soarelui
	Marelui
	Nun şi stea,
	
	Abur verde să ne dea,
	Din căldări de mări lactee,
	La surpări de curcubee,
	- În Firida ce scântee eteree.



„nuntă” = „roată” = „cerc” = „melc” = „ou” = „gheață” = „perlă” = „CUNOAȘTERE, CICLU COMPLET, LUME AUTONOMĂ SUFICIENTĂ SIEȘI”

trei „nunți necesare” (tipuri de cunoaștere): 	1. prin eros, prin simțuri
						2. prin rațiune, prin intelect
						3. prin revelație(în lumină, mistică)
nunta barbiană trimite și la nunta subterană (mitul lui Ceres și al Persefonei)


		  Cele 3 roți:
					 roata Venerii Inimii
					 roata capului Mercur
					 roata Soarelui Marelui (întopire în azur)

		Riga Crypto si Lapona Enigel

	  Menestrel trist, mai aburit
	  Ca vinul vechi ciocnit la nuntă,
	  De cuscrul mare dăruit
	  Cu pungi, panglici, beteli cu funtă,
	  
	  Mult îndărătnic menestrel,
	  Un cântec larg tot mai încearcă,
	  Zi-mi de lapona Enigel
	  Şi Crypto, regele-ciupearcă!
	  
	  - Nuntaş fruntaş!
	  Ospăţul tău limba mi-a fript-o,
	  Dar, cântecul, tot zice-l-aş,
	  Cu Enigel şi riga Crypto.
	  
	  - Zi-l menestrel!
	  Cu foc l-ai zis acum o vară;
	  Azi zi-mi-l strâns, încetinel,
	  La spartul nunţii, în cămară.
	  
	  *
	  
	  Des cercetat de pădureţi
	  În pat de râu şi-n humă unsă,
	  Împărăţea peste bureţi
	  Crai Crypto, inimă ascunsă,
	  
	  La vecinic tron, de rouă parcă!
	  Dar printre ei bârfeau bureţii
	  De-o vrăjitoare mânătarcă,
	  De la fântâna tinereţii.
	  
	  Şi răi ghioci şi toporaşi
	  Din gropi ieşeau să-l ocărască,
	  Sterp îl făceau şi nărăvaş,
	  Că nu voia să înflorească.
	  
	  În ţări de gheaţă urgisită,
	  Pe-acelaşi timp trăia cu el,
	  Laponă mică, liniştită,
	  Cu piei, pre nume Enigel.
	  
	  De la iernat, la păşunat,
	  În noul an, să-şi ducă renii,
	  Prin aer ud, tot mai la sud,
	  Ea poposi pe muşchiul crud
	  La Crypto, mirele poienii.
	  
	  Pe trei covoare de răcoare
	  Lin adormi, torcând verdeaţă:
	  Când lângă sân, un rigă spân,
	  Cu eunucul lui bătrân,
	  Veni s-o-mbie, cu dulceaţă:
	  
	  - Enigel, Enigel,
	  Ţi-am adus dulceaţă, iacă.
	  Uite fragi, ţie dragi,
	  Ia-i şi toarnă-i în puiacă.
	  
	  - Rigă spân, de la sân,
	  Mulţumesc Dumitale.
	  Eu mă duc să culeg
	  Fragii fragezi, mai la vale.
	  
	  -Enigel, Enigel,
	  Scade noaptea, ies lumine,
	  Dacă pleci să culegi,
	  Începi, rogu-te, cu mine.
	  
	  -Te-aş culege, rigă blând...
	  Zorile încep să joace
	  Şi eşti umed şi plăpând:
	  Teamă mi-e, te frângi curând,
	  Lasă. - Aşteaptă de te coace.
	  
	  -Să mă coc, Enigel,
	  Mult aş vrea, dar vezi, de soare,
	  Visuri sute, de măcel,
	  Mă despart. E roşu, mare,
	  Pete are fel de fel;
	  Lasă-l, uită-l, Enigel,
	  În somn fraged şi răcoare.
	  
	  - Rigă Crypto, rigă Crypto,
	  Ca o lamă de blestem
	  Vorba-n inimă-ai înfipt-o!
	  Eu de umbră mult mă tem,
	  
	  Că dacă-n iarnă sunt făcută,
	  Şi ursul alb mi-e vărul drept,
	  Din umbra deasă, desfăcută,
	  Mă-nchin la soarele-nţelept.
	  
	  La lămpi de gheaţă, supt zăpezi,
	  Tot polul meu un vis visează.
	  Greu taler scump cu margini verzi
	  De aur, visu-i cercetează.
	  
	  Mă-nchin la soarele-nţelept,
	  Că sufletu-i fântână-n piept,
	  Şi roata albă mi-e stăpână,
	  Ce zace-n sufletul-fântână.
	  
	  La soare, roata se măreşte;
	  La umbră, numai carnea creşte
	  Şi somn e carnea, se dezumflă,
	  Dar vânt şi umbră iar o umflă...
	  
	  Frumos vorbi şi subţirel
	  Lapona dreaptă, Enigel,
	  Dar timpul, vezi, nu adăsta,
	  Iar soarele acuma sta
	  Svârlit în sus, ca un inel.
	  
	  - Plângi, preacuminte Enigel!
	  Lui Crypto, regele-ciupearcă.
	  Lumina iute cum să-i placă?
	  El se desface uşurel
	  De Enigel,
	  De partea umbrei moi, să treacă...
	  
	  Dar soarele, aprins inel,
	  Se oglindi adânc în el;
	  De zece ori, fără sfială,
	  Se oglindi în pielea-i cheală.
	  
	  Şi sucul dulce înăcreşte!
	  Ascunsa-i inimă plesneşte,
	  Spre zece vii peceţi de semn,
	  Venin şi roşu untdelemn
	  Mustesc din funduri de blestem;
	  
	  Că-i greu mult soare să îndure
	  Ciupearcă crudă de pădure,
	  Că sufletul nu e fântână
	  Decât la om, fiară bătrână,
	  Iar la făptură mai firavă
	  Pahar e gândul, cu otravă,
	  
	  Ca la nebunul rigă Crypto,
	  Ce focul inima i-a fript-o,
	  De a rămas să rătăcească
	  Cu altă faţă, mai crăiască:
	  
	  Cu Laurul-Balaurul,
	  Să toarne-n lume aurul,
	  Să-l toace, gol la drum să iasă,
	  Cu măsălariţa-mireasă,
	  Să-i ţie de împărăteasă.


rigă == rege, crai (trimitere la basm)(bărbat afemeiat)
crailâc == dezmăț

semnificația titlului: apar cei doi eroi lirici: craiul Crypto (ipostază simbolică a primului tip de cunoaștere, cunoașterea prin eros, „roata Venerii/Inimii”) și lapona Enigel(ființă feminină venind de la polul nord, din țara ghețurilor veșnice); ea este personajul simbolic al cunoașterii raționale, al „selevtului intelect”, „roata capului /Mercur”

textul se bazează pe lirismul obiectiv și pe figura de stil a alegoriei

ca specie e o baladă

ține de cea de-a doua etapă de creație barbiană, etapa baladic-orientală

structură: „în ramă”
		  
		  Analiza textului

1. Rama(Cadrul)

o nuntă ajunsă la sfârșit, când atmosfera sărbătoarească s-a degradat în chef și petrecere 
un menestrel (cântăreț medieval) 
un „nuntaș fruntaș” îi cere menestrelului să _„zică”_ (să intoneze solemn, să psalmodieze, să însoțească cuvintele cu cântec) „un cântec larg” (un cântec care să comunice despre esențe)
intonarea acestui „cântec larg” este ritualică, ea se reia periodic:„Cu foc l-ai zis acum o vară;/Azi zi-mi-l stins, încetinel,/ La spartul nunții, în cămară.//”

2. Povestea („cântecul larg”)
în această poveste vom afla despre întâlnirea celor doi protagoniști Crypto și Enigel și eșecul acestei întâlniri

Momentele subiectului:
I Expozițiunea: prezentarea eroilor
„Crai Crypto, inimă ascunsă”, „mirele poienii”
împărățește peste o lume umbrită, fertilă, proaspătă, primăvăratică, împăratul unei lumi vegetale, abundente, care trăiește pentru a prolifera

semnele fertilității „În pat de râu şi-n humă unsă” această lume este mereu proaspătă, mereu tânără „fântâna tinereţii” 

Enigel, „Laponă mică, liniştită”, „preacuminte Enigel”, „Laponă dreaptă”
-reprezentanta rațiunii, ființă umană, dotată cu minte, echilibrată de rațiune; ea este rece la fel ca țara „de gheață” din care provine

an de an, această făptură pornește într-o călătorie transhumantică: îți duce renii spre sud la întâlnirea cu soarele


II Intriga
în drumul ei, Enigel poposește în regatul lui Crypto și, atrasă, învăluită de umbră, de răcoare, ea adoarme; întâlnirea și dialogul cu Crypto se petrec în visul fetei: „Ea poposi pe muşchiul crud”, „Pe trei covoare de răcoare/Lin adormi, torcând verdeaţă”

III Dezvoltarea acțiunii: dialogul dintre cei doi
a. primul schimb de replici 
ca într-un ceremonial medieval, Crypto, însoțit de eunucul lui bătrân vin să-și întâmpine oaspetele poposit în regatul lor și îi aduc daruri dulci: „Când lângă sân, un rigă spân,/Cu eunucul lui bătrân,/Veni s-o-mbie, cu dulceaţă://- Enigel, Enigel,/Ţi-am adus dulceaţă, iacă./Uite fragi, ţie dragi,/Ia-i şi toarnă-i în puiacă.” => Crypto se ferește să-i ceară ceva lui Enigel mulțumindu-se să o ademenească cu fragi și dulceață
dublarea numelui „Enigel, Enigel” sugerează invocația orfică și accentuează solemnitatea adresării 
răspunsul fetei este politicos, la fel de solemn, dar politețea ei maschează o respingere a lui Crypto „- Rigă spân, de la sân/ Mulţumesc Dumitale./ Eu mă duc să culeg/ Fragii fragezi, mai la vale//”

b. al doilea schimb de replici:
neînțelegând faptul că a fost respins, Crypto insistă și se oferă pe el însuși ca dar „-Enigel, Enigel,/ Scade noaptea, ies lumine,/ Dacă pleci să culegi,/ Începi, rogu-te, cu mine.”
și de această dată, Enigel rămâne politicoasă, refuzându-l, dar politețea ei e mincinoasă, ipocrită. Fata amână „culegerea” lui Crypto, pe motiv că e fragil, plăpând (necopt == fără minte), deși știe prea bine că o ciupercă drudă de pădure nu se coace: „-Te-aş culege, rigă blând.../ Teamă mi-e, te frângi curând,/ Lasă. - Aşteaptă de te coace.”

c. al treilea schimb de replici
abia acum dialogul devine sincer și să în vileag ceea ce ar fi vrut să ascundă cei doi: în primul rând, Crypto își dă pe față spaima, oroarea, de soare, de lumină: pentru el lumina „iute” (arzătoare, care frige) a soarelui aduce moartea; soarele însuși, așa cum este văzut de Crypto este urât, are pete, ese un dușman odios „-Să mă coc, Enigel,/ Mult aş vrea, dar vezi, de soare,/ Visuri sute, de măcel,/ Mă despart. E roşu, mare,/ Pete are fel de fel;” Crypto îi cere fățiș lui Enigel să uite soarele, să-și întrerupă drumul spre sud, și să rămână în lumea lui umbroasă și proaspătă a somnului: „Lasă-l, uită-l, Enigel,/ În somn fraged şi răcoare.” Secretul ascuns, criptat al ciupercii este chiar spaima față de lumina solară. În clipa în care el își dezvăluie secretul, Enigel își pierde politețea și lasă să i se vadă oroarea, spaima pe care i-o provoacă cuvintelel lui Crypto: „- Rigă Crypto, rigă Crypto,/ Ca o lamă de blestem/ Vorba-n inimă-ai înfipt-o!”

ce urmează după această mișcare plină de spaimă și de oroare din partea lui Enigel este elogiul pe care ea îl aduce soarelui și luminii.
Pentru Enigel, soarele este un vis, supremul ideal, lucrul cel mai de preț pe care îl cauți mereu și mereu de-a lungul vieții. Soarele este „înțelept” (fără el nu e posibil accesul la adevăruri, nu e posibilă cunoașterea), „greu taler scump” „cu margini verzi”, „de aur”. Ca ființă dotată cu rațiune și inteligență, Enigel are nevoie de lumină, de acces la cunoaștere, iar aceasta nu e posibilă decât în prezența soarelui. Prin urmare, Enigel este supusă soarelui, ea se închină soarelui ca în fața unei zeități

Enigel îi arată lui Crypto faptul că ea, ființă umană, are „un suflet fântână” == o conștiință în care are loc cunoașterea 

Conștiința umană este oglinda în care se reflectă lumea pentru a produce imaginea ei „secundă” (jocul secund) 

Ființa umană, în condiția ei tragică se află într-un echilibru instabil între „carne” (trup, materie, instincte) și „sufletul fântână” (spirit, conștiință, idealitate); ca ființă duală, alcătuită și din materie, și din spirit, omul se dezechilibrează (pendulează) când înspre latura lui ideală 

IV PUNCTUL CULMINANT
Îl reprezintă oglindirea lumini soarelui, ajuns în zenit, asupra celor doi protagoniști

Lumina aprinsă a soarelui îl arde doar pe Crypto: ciupearca crudă de pădure nu are un „suflet-fântână”, lumina nu găsește o oglindă în care să se reflecte și să se amplifice. Întâlnind o suprafață opacă, „pielea cheală” a lui Crypto, lumina soarelui devine distructivă: din diupercă bună Crypto devine ciupercă ne-bună (nu numai otrăvitoare ci care a pierdut și puțina minte pe care o avea)

V DEZNODĂMÂNTUL
Ultima imagine a fetei o prezintă plângând; balada nu menționează dacă ea ajunge sa soare 
Crypto ajunge „nebunul riga”, primește o „altă față mai crăiască”, va rătăci colindând prin lume însoțit de un alai (dionisiac) de plante la fel de nebune (halucinogene ca și el): laurul și măsălarița

strofa cheie a baladei concentrează concluzia moralizatoare a întâmplărilor: „Că-i greu mult soare să îndure/ Ciupearcă crudă de pădure,/ Că sufletul nu e fântână/ Decât la om, fiară bătrână,/ Iar la făptură mai firavă/ Pahar e gândul, cu otravă,//”
