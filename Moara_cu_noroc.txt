		Ioan Slavici - Moara cu noroc
		(temă și viziune) => r e a l i s m u l

	INTRODUCERE 
	1. estetica realismuli <./rebreanu>
	2. Ioan Slavici -- epoca Marilor Clasici / junimistă
		- lasă în urma sa o importantă operă de nuvelist (cele mai valoroase nuvele sunt cele din volumul de debut „Novele din popor”-1881, + romanul „Mara” )
		- socotit întemeietorul realismului psihologic în proza românească (pentru prima oară personajul capătă consistență, adâncime, complicație psihologică și este pus să trăiască drame adânci)
		- Dumitru Micu îl consideră pe Slavici „un Balzac al satului românesc” : „Observator tenace al realității, scriitor deprins să prezinte viața așa cum e, fără înfrumusețări convenționale, fără idealizări, văzând în interesul economic mobilul esențial, factorul determinant al întregii existențe umane, așezând în centrul narațiunilor oameni care luptă pentru a trăi mai bine, cred că n-am greși considerându-l pe Slavici un Balzac al satului românesc.”
	
	CUPRINS
		- nuvela „Moara cu noroc” -- capodopera nuvelisticii slaviciene -- are ca temă banul/averea/acumularea, complicată, însă, prin efectele psihologice pe care patima acumulării, arghirofilia (iubirea de arginți) le are asupra sufletuli omenesc: scriitor moralist, Slavici consideră lăcomia de bani o „slăbiciune”, o vulnerabilitate a caracterului uman, prin care se insinuează treptat ticăloșirea omului, degradarea lui.
		- motivul literar al „hanului” este anunțat încă din titlul nuvelei, prin procedeul antifrazei (titlul are valoare ironică și trebuie înțeles/citit pe dos)
		- <rezumatul acțiunii> Acțiunea nuvelei se derulează pe un interval de timp de un an, personajele au statut social modest: își reneagă condiția de țărani, locuitori ai unui sat din zona Ineului, pentru a pune pe picioare o afacere, gestionarea unui han aflat în pustietate, departe de orice așezare omenească, (fixat între locurile „bune” și cele „rele”), dar frecventat de călătorii care trebuie să se aventureze prin pădurile de stejari periculoase pentru că în ele se adăpostește o temută bandă de tâlhari de codru condusă de un rău-făcător cunoscut, Lică Sămădăul. Fără să ia în seamă cuvintele profetice ale soacrei sale, Ghiță arendează hanul și se stabilește cu întreaga lui familie acolo. Decizia pare la început bună căci banii se adună ușor, numai că sosirea sămădăului la han e un semnal pentru cârciumar că va trebui să coopereze, oferindu-i informații. Pentru a-l convinge, Lică îi confiscă banii ținuți în sertarul mesei, spunându-i cinic că nu-l pradă, ci că se „împrumută” de la el, urmând să i-i restituie „cu camătă”, „dacă-i merg trebile bine” și „când îi vine la socoteală”. Jefuirea arendașului la puțin timp după ce încasase banii de arendă îi arată cârciumarului cu claritate ce rol îi destinase Lică, acela de alibi. La anchetă și la proces Ghiță mărturisește strâmb, afirmând că, după știința sa, în noaptea „călcării” arendașului, Lică și oamenii săi au dormit la han. Și de această dată, temutul hoț scapă nepedepsit, mai ales că are asigurată protecția și complicitatea unor „domni” de la Oradea Mare, judecători care-și lăsaseră porcii în grija lui Lică. După proces, sămădăul revine la han pentru a-și răsplăti unealta și pentru a-și plăti „împrumutul” luat anterior. Cârciumarul acceptă banii, chiar dacă Lică îi confirmă că ei provin din jefuirea arendașului și din uciderea unei tinere doamne din lumea bună, ce avusese loc chiar în apropierea hanului. Un nou rol pe care în are cârciumarul iese acum la iveală: acela de a „spăla” banii murdari ai lui Lică. Din ce în ce mai umilit, simțind că și-a pierdut „liniștea colibei”, încrederea Anei, buna reputație în fața semenilor, Ghiță face un plan pentru a-l denunța pe Lică jandarmului Pintea, căruia îi duce periodic o parte din banii murdari primiți de la sămădău. În acest plan al răzbunării, Ana este aruncată în brațele lui Lică cu scopul de a-l reține la han. Deznodământul nuvelei este întunecat și tragic: în această încleștare Goiță pierde. O ucide pe Ana pentru infidelitate și este la rândul lui ucis de unul din oamenii sămădăului. Urmărit de Pintea, Lică se sinucide și el. 
	- protagonistul nuvelei
		- e unul dintre cele două personaje mobile ale nuvelei (se transformă pe parcursul acțiunii (din om cinstit, respectat devine un om compromis, își pierde reoutația, pierde încrederea și iubirea Anei, își pierde liniștea sufletească și în cele din urmă plătește cu viața „slăbiciunea” pentru bani)) în contrast cu această devenire se află personajele statice/fixe : bătrâna, Lică Sămădăul, Pintea.
		- conflictele în care este antrenat Ghiță: unul exterior cu Lică Sămădăul, cel mai puternic conflict al nuvelei, o încleștare pe care Ghiță o pierde în fața rivalului său mai cinic, mai ticălos, răul absolut; cel de-al doilea conflict, interoir, lăuntric/psihologic se duce pe tărâm moral: cârciumarul ar dori să rămână om cinstit, dar patima averii și ambiția de a rămâne la cârciuma ce se dovedise atât de profitabilă sunt mai puternice.
	- analiza unei scene reprezentative 
		- de ex: 	monologul bătrânei din incipid
				expozițiunea nuvelei din capitolul 2
				prima apariție la han a lui Lică Sămădăul
			      *	confruntarea dintre Ghiță și Lică din cap12
	- reprezentativă pentru tensiunea încleștării dintre Ghiță și Lică este scena din capitolul al XII-lea. După proces, găsit nevinovat pentru jefuirea arendașului, Lică revine la han cu scopul de a-i returna lui Ghiță banii „împrumutați” cu sila, de fapt, pentru a-l răsplăti în urma „cumințeniei” pe care cârciumarul a dovedit-o la proces. Deși sămădăul îi spune explicit că banii provin de la jefuirea arendașului și de la uciderea femeii, cârciumarul îi acceptă, nu fără un gând ascuns: acela de-al trăda pe Lică. Într-un joc periculos și duplicitar, Ghiță ds oferă ca partener de tâlhărie lui Lică: „Îți sunt tovarăș.” Lică, însă îi râde în față: „Nu te primesc!”. Cârciumarun înțelege că este în situația umilitoare de unealtă, de slugă, în acest scenariu al răului. El a fost condus treptat și cu bună știință pe drumul degradării morale de sămădăul care i-a speculat, cu cinism rece, cu inteligență calculată, slăbiciunile. De altfel, Lică își asumă acest rol ,spunându-i: „Tu ești om cinstit, Ghiță, și am făcut din tine om vinovat.” Pentru ca degradarea morală să fie posibilă, răul și-a făcut loc prin slăbiciunile omenești. Sămădăul a înțeles care sunt cele două mari puncte vulnerabile ale cârciumarului -- slăbiciunea pentru bani și „slăbiciunea pentru o singură femeie”, în fapt, iubirea pentru Ana. 

	ÎNCHEIERE 

	- elementele realiste 
	- tezismul, viziunea moralizatoare, o caracteristică a prozei acestui scriitor.
