		GEORGE CĂLINESCU - „ENIGMA OTILIEI”
			«recapitulare»

	- roman interbelic/ realist-obiectiv/ de tip balzacian 

	I   INTRODUCERE
	- prezentarea curentului realist
	- conceptul de „balzacianism”
		- metoda de creație a lui Balzac
		- prima etapă a realismului european (mij sec XIX)
		- perioadă hibridă, de tranziție între romantismul care la mij sec XIX se stinge în Europa și realismul care începe să se contureze ca estetică. (elemente clasice, romantice și realiste conviețuiesc în ciuda faptului că cele trei curente sunt rivale)
		- „armistițiu cultural” între estetici opuse (Paul Georgescu)
		- în atmosfera scientistă a sec XIX, dominată de Darwin și de prestigioasa lui teorie a evoluției speciilor,  Balzac transferă ideea adaptării la mediu a speciei în context social: omul, „animal social”, se adaptează la mediu; de aici se va naște ideea personajului tipic în împrejurări tipice, omul fiind produsul mediului social. Scriitorul e un cercetător/observator/sociolog care observă moravuri ale claselor sociale și felul în care ele determină mentalitatea individului. Metode de creație: observația și documentarea, par și ele împrumutate din știință (scriitorul nu se mai definește ca o conștiință inspirată, dominată de fantezie și sentiment)
	- proza lui Balzac își fixează ca tematică fundamentală «socialul»; rămân teme balzaciene tema moștenirii și tema paternității (din care se for dezvolta temele realiste ale familiei, ale averii, ale prejudecății claselor sociale)
	- mai poartă și numele de „realism critic”/ „realism documentar” datorită ideii că pagina de literatură e un adevărat „document social”. Insistența cu care se fac descrierile ambientale (stradă, arhitectură, interioare), prin aglomerare de detalii, e menită să contureze cu claritate (veridic și verosimil) imaginea lumii ca mediu social.

	II  GEOREGE CĂLINESCU
	- personalitate a culturii române interbelice: istoric literar, critic literar și nu în ultimul rând romancier „Cartea nunții”,„Enigma Otiliei”, „Bietul Ioanide”, „Scrinul negru”.

	III CONCEPȚIA DESPRE LITERATURĂ A SCRIITORULI
	- deși este contemporan cu înnoitorii romanului românesc (Camil Petrescu, Mircea Eliade, Anton Holban, Hortensia Papadad-Bengescu), George Călinescu, iubitor de clasici, preferă formula romanului realist tradițional pe care o consideră mai adecvată sensibilității cititorului român și nu îndeajuns ilustrată în literatura română.
	- Călinescu consideră că formula romanului psihologic, proustian, deși rafinată, nu e potrivită contextului românesc: „Multă vreme noi nu vom putea da decât „Ioni””
	- formula romanului tradițional e mai coerentă,  dpdv epic, mai accesibilă ca tematică și mai interesantă pentru că prezintă în mod generalizat condiția umană fixată în caractere și tipuri: avarul, arivistul, sunt categorii largi care țin de „umanitatea canonică” (acel conținut uman care poate fin generalizat în caractere sau tipuri)
	- Așadar pentru George Călinescu romanul trebuie să fie „clasic prin umanitate și modern prin decor”: scheme umane perene, etern valabile în orice timp istoric pot fi proiectate pe un decor citadin și pe un fundal de timp modern, de secol XX.

	IV GENEZA ROMANULUI „ENIGMA OTILIEI”
	- scriitor cu deficit de fantezie epică, compensat însă de acuitatea și subtilitatea observației morale a caracterelor, George Călinescu va exploata în romanele sale aspecte, întâmplări din realitate, mai ales din autobiografia sa:
		- în jurnalul scriitorului apar notificări referitoare la adolescența petrecută la Iași, transferate înspre personajul Felix Sima
		- „casa cu molii”, locuința unor mătuși bătrâne, adăpost pentru „familia-clan” alcătuită din indivizi mediocri: proiectul unui roman ce ar fi urmat să se intituleze „Istoria soților Popescu” și care ar fi urmat să trateze despre „nulitatea vieții unor astfel de indivizi”
		- o scenă reală de familie: moartea mătușii Tinca și invazia caseri de către Bică Simion, fratele decedatei pentru descoperirea banilor ascunși
		- existența unei verișoare reale pe nume Otilia, despre care scrie în jurnal „fata cu părul ca un fum”, „cultă, nebunatică, serioasă, furtunoasă, muzicantă” (amestec de contraste) despre care la maturitate scriitorul mărturisește că i s-a întimprit ca adevărat model de feminitate: „Pentru ca mai târziu, admirația mea să înregistreze o ființă feminină, în ea trebuia să existe un minimum de Otilia.”
	- titlul stabilit de scriitor: „Părinții Otiliei” (urma să ilustreze pregnant tema balzaciană a paternității); în 1938 la apariția sa, romanul are titlul schimbat de editor „Enigma Otiliei”; noul titlu pune în lumină splendida vârstă a adolescenței, cu contradicțiile ei, cu enigmele ei, ca vârstă a secretului potențial al viitorului adult.

	V STRUCTURA ȘI COMPOZIȚIA ROMANULUI
	- teme: 
		moștenirea și paternitatea (teme balzaciene)
		averea, familia		(teme realiste) 
		tema primei iubiri 	(romantică)
		tema destinului 	(clasică „Nu numai Otilia era o enigmă, ci și destinul însuși”)
		=> eterogenitate estetică la nivel tematic a romanului
	- circularitatea (fixată prin reluarea motivului „străzii Antim”, din incipitul romanului la final)
	- 20 CAPITOLE, numerotate fără titlu, întâmplările se petrec și se narează în ordine cronologică, la fel ca în proza realistă de sec XIX; specifice modelului vechi de proză sunt axa ordonată, liniară, a timpului și instanța narativă obiectivă, neutră, omniscientă, însoțită de focalizarea „0”.
	- după maniera prozei realiste, persinajele și întâmplările sunt fixate cu precizie în timp și spațiu (semnalată la începutul fiecărui capitol: „Într-o seară de la începutul lui Iulie 1909”, „A doua zi”, „Pe la sfârșitul l ui septembrie”)
	- acțiunea romanului are loc în primul deceniu al secolului XX, în București, fundalul citadin fiind, în intenția scriitorului, singurul element modern.
	
	VI ACȚIUNEA ROMANULUI 
	- personaje: Costache Giurgiuveanu, Otilia Mărculescu, Felix Sima, Leonida Pascalopol, Aglae Tulea, Simion Tulea, Olimpia, Aurica, Titi Tulea, Stănică Rațiu, Georgeta, Ana Sohațchi, doctorul Weissman, popa Țuică etc


	<rez> Orfan de ambii părinți, proaspăt bacalaureat al unui liceu din Iași, încă minor, Felix Sima ajunge la București, unde va urma medicina, cariera tatălui său; În capitală el va locui pe strada Antim, în casa lui Costache Giurgiuveanu, rudă începărtată și tutore al său, cade îi va administra averea până la majorat. În casă, o bizară locuință, îl cunoaște pe moșierul distins și bogat Leonida Pascalopol și pe cei din clanul Tulea. Tânărul se adaptează noului său mediu/adăpost tranzitoriu, care nu are căldura unui cămin, mai cu seamă ajutat și ocrotit de „verișoara” Otilia. Cu timpul, frumusețea, grația, generozitatea luminoasă a fetei îi trezesc în suflet fiorii primei iubiri. Sentimentul lui devine din ce în ce mai puternic, astfel încât Felix o include pe Otilia în planurile sale de viitor: dorește să se căsătorească cu ea, chiar dacă nu știe încă nici sentimentele fetei pentru el și nici nu are resursele financiare pentru a-și întemeia un cămin. Lucrurile sunt și mai complicate de comportamentul Otiliei care cu cochetărie și exuberanță nu-i dă niciodată certitudinea că, la rândul ei, îl iubește altfel decât ca o soră. Mai mult decât atât, Felix este gelos pe Pascalopol, ale cărui sentimente patern erotice pentru Otilia fac din el un concurent. Pe o linie a elicului, romanul urmărește această primă experiență inițiatică, formatoare trăită de Felix și rolul ei în maturizarea lui. La rândul ei, Otilia este orfană de mamă, trăiește în casa bătrânului Costache, de care este atașat ca de un tată. Acesta deși o iubește pe „Otilica lui” nu are curajul să o adopte legal, mai cu seamă din pricină că este terorizat de sora lui care are casă în aceeași curte, Aglae Tulea. Soarta celor doi adolescenți depinde astfel de avere, de fapt, de cei care par întruparea hazardului, hotărânudu-le soarta. Un al doilea fie epic al romanului, mult mai realist, urnărește concurența iscată în jurul averii lui Costache Giurgiuveanu. Avarul nu se îndură să se despartă de bani, deși vrea să-i facă casă Otiliei și chiat îi deschide acesteia un cont la bancă. Un prim atac vascular zădărnicește planurile bătrânului, iar sora lui, Aglae, se pretinde moștenitoarea legală a averii, care o dorește pentru copii ei. Un intrus fără niciun drept la moștebire, Stănică Rațiu, profită de neputința bătrânului de a se apăra, fură banii pe care acesta îi avea asupra lui și provoacă astfel atacul fatal care va duce la decesul lui Costache Giurgiuveanu. Moartea bătrânului hotărăște destinul Otiliei și, indirect, și pe cel al lui Felix: Otilia pleacă din casă la Paris, împreună cu Pascalopol, cu care se va și căsători. Mult mai târziu, după ani, lui Felix i se va confirma că fata îl iubise: „Pe dumneata te-a iubit foarte mult.”
	VII ANALIZĂ DE SCENE
	- epilogul romanuli 
	- descrierea străzii Antim	} temă și viziune

	- scena jocului de zaruri 
		-- prezentarea personajelor
	- descrierea odăii Otiliei 	} eseul despre personaje
