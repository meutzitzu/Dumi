		<roman interbelic _modern_/de analiză psihologică/al experienței directe>
		Camil Petrescu - „Ultima noapte ...”

Specia romanului înflorește târziu în literatura română; abia în epoca interbelică, scriitori precum Liviu Rebreanu, Mihail Sadoveanu, George Călinescu, Hortensia Papadat-Bengescu, Mircea Eliade, Mihail Sebastian ș.a. impun specia, fie în formula romanului realist-obiectiv "frescă socială", fie în cea a românului citadin modern de analiza psihologica (proustian).
Alături de Anton Holban, Mihail Sebastian, Mircea Eliade, scriitorul Camil Petrescu aparține grupului coagulat in jurul revistei "Criterion": scriitori "trăiriști" datorită faptului că valorifică in proza lor experiența directă, aspectul biografic, "cazul" imediat. 
Poet, dramaturg, eseist și (spre a doua jumătate a vieții) romancier, Camil Petrescu este, în literatura noastră "doctrinarul autenticității"; Întreaga sa operă (atât dramele de idei -- "jocul ielelor", "suflete tari", "Act venețian" --, cât și poezia -- "Ideea. Ciclul morții" -- se subordonează acestui ideal ce încearcă să țină la distanță "falsul", contrafacerea pe care o presupune convenția ficțională, literatura. 
În articolul doctrinar cu accente polemice "Noua structură și opera lui Marcel Proust", scriitorul avansează ideea car literatura, proza, int special romanul, trebuie sa fie corelate cu paradigma științifică a veacului XX, cu noile descoperiri în fizică (teoria relativității, mecanica cuantică), în medicină, psihologie (Freud), in filosofie (Bergson). Literatura e chemată să urmărească "fluxul gândirii", "curgerea de stări interioare", "realitatea conștiinței". Literatura autenticității are in centru o conștiință subiectivă ce isi confesează aventura interioară generată de experiențele proprii, trăite concret și ulterior retrăite in memorie, supuse "disecției", pentru a fi confesate ulterior cu "o liminară sinceritate". Nu întâmplări produse de imaginația și fantezia scriitorului vor face substanță epică a românului, ci experiența directă, trăită de către scriitor: "... să nu descriu decât ceea ce văd, ceea ce aud, ceea ce înregistrează simțurile mele, ceea ce gândesc eu ... Aceasta e singura realitate pe care o pot povesti ... dar aceasta e realitatea conștiinței mele, conținutul meu psihologic ... din mine însumi eu nu pot ieși ... orice as face eu nu pot descrie decât propriile mele senzații, propriiiler mele imagini. Eu nu pot vorbi onest decât la persoana întâi." Pentru că vechiul narator obiectiv și demiurg este "fals", romanul autenticității impune naratorul subiectiv, intradiegetic ce este în același timp și personaj; din acest centru al discursului confesiv romanul va rememora o experiență trăită pe care o va spune analizei lucide. Trăirea directa este dublată în conștiințăz pentru a deveni "trăire substanțială": în conștiința, în lumina înțelegerii se formează adevărul despre cele trăite -- un adevăr subiectiv, parțial, relativ, dar mai autentic decât adevărul absolut al naratorului demiurg. Romanul devine astfel un "dosar de existență", o "spovedanie intimă" consemnata febril, într-un stil de "proces verbal", anticalofil. 
Romanul "Ultima noapte de dragoste ..." apărut în 1930, ilustreaar doctrina camiloetresciană a autenticității, mai ales pentru că valorifică experiența autobiografică a autorului (pe front), dar și pentru că eroul narator Ștefan Gheorghidiu este prin febră conștiinței, orgoliu și luciditate o mască a lui Camil Petrescu însuși.
Titlul românului anunță marile lui teme: iubirea și moartea/războiul -- două experiențe " apogetice" trăite de eroul narator Ștefan Gheorghidiu. Iubirea și războiul nu rămân la stadiul de experiență directă, ele fiind "pretexte ale revelării eului" și, mai mult decât atât, experiențe de cunoaștere. Autorul consideră că în fața lor, "eul se arată în autenticitatea lui structurală". Trăite intens, dramatic, scrutate cu luciditate și suferință, experiența iubirii și experiența războiului sunt situații limită ce obligă la sinceritate: "În dragoste și în fața morții, omul nu poate minți". Căutând adevărul despre ele, orgoliosul, inadaptatul superior Ștefan Gheorghidiu, ajunge să se cunoască mai bine pe sine însuși; experiențele trăite rămân de nepătruns, esența lor misterioasă fiind asociată cu întunericul "nopții". 
Ca structură, romanul juxtapune două experiențe -- cea ale iubirii trăite cu înfrigurare dar ratate și apoi abandonate, precum și cea a cinfruntatiir cu moartea, pe frontul primului război mondial. Personaj și narator intradiegetic, Ștefan Gheorghidiu este student la filozofie, în "Cartea întâia" și sublocotenent în armata română, în "Cartea a doua". Nu numai personajul narator e un element structurant al discursului, ci și data de referință la care se raportează axa timpului în român. Menționată în incipit, "primăvara anului 1916" este data reper față de care se raportează întâmplările: experiența ratata a iubirii și a căsniciei eroului este recuperată din trecut, prin procedeul analepsei și acoperă un interval de timp de "doi ani și jumătate", anteriori datei de referință; experiența războiului în schimb este transcrisă crispat la timpul prezent și acoperă intervalul de trei luni (campania primăvară-toamnă din primul an de război), consecutiv datei de referință. Ok acest fel, romanul se structurează "în ramă": trecutul iubirii este încadrat în rama prezentului frontului.
