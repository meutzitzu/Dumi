		Liviu Rebreanu - „Ion”

	*I Informații despre realism:*
	
	- Curent al vârstei burgheze a omenirii, generează proză cu tematică socială: omul este văzut prim prisma condiționărilor economice și sociale ale mediului. (a doua jumătate a secolului al XIX-lea)
	- Spre deosebire de curentul anterior, romantismul, realismul promovează o artă -- copie, oglindă a realului, o oglindă care nu selectează aspectele urâte, banale, mizere, prozaice din realitate: așa cum o oglindă purată de-a lungul unui drum reflectă și noroiul, băltoacele de la margine și cerul, opera realistă se pretinde varianta veridică, verosimilă a lumii pe care o reflectă. (teoria mimesisului)
	- Veridicul și verosimilul, cele două categorii estetice ale realismului
	- Observația, ca metodă de creație a scriitorului realist
	- ipostaza de sociolog pe care o îmbracă scriitorul realist, a cărui operă se dorește un studiu social, de moravuri, al raporturilor economice, al mentalității unei epoci, explică faptul că omul/personajul este „produsul mediului social”(personaj tipic în împrejurări tipice - reprezentativ pt o clasă socială)
	- Balzac, Stendhal, Tolstoi, Dickens, Maupassant == reprezentanții cei mai marcanți ai prozei realiste a secolului al XIX-lea
	- Nicolae Filimon, Slavici, Creangă, Delavrancea, Caragiale, (realiști de secol XIX), urmați de Liviu Rebreanu, Camil Petrescu, George Călinescu, Hortensia Papadad-Bengescu, Marin Preda
	

	*II Liviu Rebreanu 	- prozator realist interbelic*
				- Creatorul romanului românesc modern: Ion, Pădurea spânzuraților, Răscoala, Gorila, Jar, Amândoi, Ciuleandra
	

	*III Concepția lui Rebreanu despre literatură* 
	(aderența la realism, tipul de realism) -- Textul doctrinar „Cred”

	Liviu Rebreanu pornește de la definiția pe care o dă literaturii: „Pentru mine arta -- zic artă și mă gândesc mereu numai la literatură -- înseamnă creație de oameni și de viață”, pentru a-și afirma preferința pentru romanul „de creație” (tradițional, frescă socială). Cu insistență, scriitorul afirmă că interesează în artă „pulsația vieții” și că valoarea literaturii depinde de „cantitatea de viață veritabilă ce o cuprinde.” De asemenea, scriitorul afirmă că o operă realistă nu e o simplă copie a realității, ci oferă o sinteză a ei: „A crea oameni nu înseamnă a copia după natură indivizi existenți. Asemenea realism/naturalism e mai puțin valoros ca o fotografie proastă. Creația literară nu poate fi decât sinteză.” În aceeași logică, personajul trebuie să împrumute „asemănări cu mii de oameni”, devenind astfel un tip (reprezentativ pentru clasa lui socială). Nu în ultimul rând, Rebreanu opinează că un scriitor realist nu trebuie să fie de frumos, „o născocire omenească”, ci de adevăr, optând pentru un stil cenușiu, pentru „expresia bolovănoasă” proprie prozei realiste. (=>„realismul esențelor”)

	*IV Geneza romanului „Ion”* (articolul „Mărturisiri”)
	- primul nucleu genetic conține 3 întâmplări reale fără legătură între ele: 
		-țăranul care sătură pământul „ca pe o ibovnică”
		-rușinea Rodovicăi care rămâne însărcinată înainte de căsătorie, cu cel mai „becisnic” flăcău din tot satul
		-discuția cu un tânăr flăcău real, care își va împrumuta personajului romanului propriul său nume, despre pământ, cuvânt pe care îl pronunță cu „sete”, „lăcomie și pasiune”, „dragoste aproape bolnăvicioasă”.
	- scrie o nuvelă, „Rușinea”, (nepublicată)
	- inițial, titlul romanului „Zestrea”
	- dacă primul nucleu genetic redă acțiunea romanului pe planul vieții țărănești (Ion, un țăran sărac, o seduce pe Ana de dragul pământurilor pe care fata bogată trebuie să le primeazcă drept zestre, iar atunci când tatăl fetei cedează, flăcăul va săruta pământul „drept simbol al posesiunii”), informații de natură autobiografică din familia învățătorului Vasile Rebreanu, tatăl scriitorului, vor contura cel de-al doilea plan epic ce prezintă lumea micii intelectualități românești din Ardeal. Însuși personajul Titu Herdelea este un alter ego al lui Liviu Rebreanu
	- pe parcursul elaborării romanului, Rebreanu înțelege că problema pământului se regăsește în toate provinciile românești, fiind definitorie chiar din punct de vedere etnic („Problema pământului mi-a apărut atunci ca însăși problema vieții românești, a existenței poporului românesc, o problemă menită să fie veșnic de actualitate, [...]”), iar proiectul romanului se modifică: scriitorul intenționează să alcătuiască o trilogie de romane, câte unul pentru fiecare dintre provinciile istorice; în acest grandios proiect epic, romanul „Ion” urma să fie primul volum prin care în dimensiuni de frescă socială să se ilustreze viața în Ardealul de la începutul secolului XX, de dinaintea Unirii, parte din imperiul austro-ungar. (romanul va investiga, prin urmare, nu numai problema averii, legată de lipsa de pământ pentru țărani, ci și problema națională a rezistenței intelectualității românești supuse unei administrații străine.) O mare dificultate pe parcursul elaborării romanului o surmontează scriitorul în legătură cu personajul eponim al romanului: flăcăul „șiret” care „printr-o înșelăciune vulgară ajungea ginerele unui țăran înstărit” sugestiv pentru tipul realist al „arivistului”, i se pare nesatisfăcător scriitorului care dorește să facă din personajul său un simbol al pasiunii țăranului român pentru pământ: „dacă aș izbuti să fac pe Ion al Glanetașului să înfățișeze și că simbolizeze pasiunea organică a âăranului român pentru pământul pe care s-a născut, pe care trăiește și moare, atunci da, ar deveni un tip reprezentativ.”
	- acțiunea romanului se desfășoară în zona grănicerească a Năsăudului, zona natală a scriitorului, unele toponime fiind reale: Someș, Cluj, Bistrița, altele căpătând nume ficționale: Pripas, Armadia, Jidovița. Strânsa legătură a ficțiunii cu realitatea, se vede și din preluarea, din realitate a unor figuri reale: preotul Belciug, care exista și se numea așa, notarul Stoesel, personaje reale preluate cu tot cu nume.
	- elaborarea romanului este anevoioasă, scriitorul rescrie de douoă ori manuscrisul (mai bine de un deceniu Rebreanu trudește la primul său roman), care este definitivat la sfârșitul anului 1919 și vede lumina tiparului în 1920. Anul publicării romanului „Ion” rămâne de referință în istoria romanului românesc, marcând, după aprecierea lui Eugen Lovinescu, data nașterii romanului românesc modern. 

	
	*V Structura și compoziția romanului*
	- este circular (motivul „drumului” apare în incipid și este reluat la final) 
	- cele două părți :„Glasul pământului”,„Glasul iubirii” sunt legate între ele printr-o rețea de simetrii construită pe tehnica contrapunctului se observă acest lucru chiar din titlui primului și-al ultimului capitol, „Începutul”,„Sfârșitul”
	- două planuri epice: planul țăranilor, planul „domnilor”, al „surtucarilor”
	- sublectul romanului -- rezumat pentru al doilea plan epic -- 

	*VI Analiză de scene*
	- vezi scena Horei --tema și viziune--
	- menționat sc. horei, prezentat scena din „Zvârcolirea”, și din „Sărutarea”


	*VII Personajul protagonist/ drama lui Ion/ relația cu „pământul-ibovnică”*
	- incompatibilitatea dintre cele două „glasuri” pe care el le aude în conștiință: Glasul pământului în exculde pe cel al iubirii, el trebuie să aleagă între iubirea pentru FLorica și iubirea mult mai pătimașă pentru pământ.
	- într-o viziune realistă în care destiul uman este condițional de mecanismul social și de avere, drama eroului romanuli se naște din distorsiunea relației dintre cele două verbe fundamentale «a fi» și «a avea»: a fi este condiționat de a avea.

	*VIII Încheiere*
	- „Ion”, socotit primul roman românesc modern, aduce ca noutăți:
		- formula romanului frescă socială, monumental
		- despărțirea de viziunea sămănătoristă, paseistă, lirică asupra satului și a țăranului prin însăși viziunea realistă a scriitorului asupra unie teme considerate proprii literaturii „opincăriste”.
	- chiar dacă romanul „Ion” nu are analiză psihologică, nu are elementele prozei moderne, el este socotit primul nostru roman modern.




			LIVIU REBREANU - „ION” (personaj, relația între 2 personaje)



	- La prima variantă a romanului, scriitorul se arată nemulțimit de faptul că eroul său reușește să reprezinte doar figura unui arivist „vulgar”(„Era un flăcău isteț și mai ales șiret, care printr-o înșelăciune vulgară ajungea ginerele unui țăran înstărit”). Adevărata intenție a scriitorului, însă, e de a face din personajul său un simbol al țăranului român și al iubirii lui pătimașe pentru pământ:„Dacă aș izbuti să fac pe Ion al Glanetașului să înfățișeze și să simbolizeze pasiunea organică a țăranului român pentru pământul pe care s-a născut, pe care trăiește și moare, atunci da, ar putea deveni untip reprezentativ.”
	- Cele două „dimensiuni” ale personajului sunt reflectate în critica literară și mai precis în disputa dintre George Călinescu și Eugen Lovinescu, ale căror caracterizări au devenit clasice.
		A) Eugen Lovinescu: 
	„Ion e axa solidă în jurul căruia masa amorfă se organizează. Din linia țăranilor lui Balzac, dar mai ales, ai lui Zola, Ion e expresia instinctului de posesie a pământului în serviciul căruia pune o inteligență suplă, o cazuistică inepuizabilă, o viclenie procedurală și, cu deosebire, o voință imensă.”
	„Ion este expresia violentă a unei energii; sunordonându-și mecanusmul complicat al sufletului unui singur impuls, este un tip unitar; în limitele ideației lui obscure și reduse, e un erou stendhalian în care numai obiectul dorinței e schimbat, pe când încordarea, tenacitatea și lipsa oricărui scrupul moral rămân aceleași.” („Ion este un Julien Sorel valah”)
		B) George Călinescu
	„Toți flăcăii din sat sunt varietăți de Ion. Desfășurarea romanului poate să dea impresia că în atingerea scopului său Ion pune multă inteligență. El seduce pe Ana, așteaptă ca aceasta să ajungă prin graviditate de râsul satului și silește pe tată să vină să se tocmească în privința zestrei. Ion nu este însă decât o brută căreia șiretenia îi ține loc de deșteptăciune. Ideea de a sedude pornește dintr-o vorbă nevinovată aruncată de Titus Herdelea. Flăcăul e un animal plin de candoare, egoist, am zice lipsit de scrupule, dacă n-ar fi străin cu ingenuitate de orice noțiune de scrupul. [...] Nu din inteligenșă a ieșit ideea seducerii, ci din viclenie instinctuală, caracteristică oricărei ființe reduse.” 
	Personajul va fi urmărit în analiză pe 2 scene :
		-scena din „Zvârcolirea”
		-scena din „Sărutarea”
