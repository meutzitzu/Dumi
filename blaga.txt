		Greierușa

	Greu e totul, timpul, pasul.
	Grea-i purcederea, popasul.
	Grele-s pulberea si duhul,
	greu pe umeri chiar vazduhul.
	Greul cel mai greu, mai mare
	fi-va capatul de cale.
	 
	Sa ma-mpace cu sfarsitul
	canta-n vatra greierusa:
	Mai usoara ca viata
	e cenusa, e cenusa.


		Suflete, prund de păcate

	Suflete, prund de păcate,
	eşti nimic şi eşti de toate.
	Roata stelelor e-n tine
	şi o lume de jivine.
	Eşti nimic şi eşti de toate:
	aer, păsări călătoare,
	fum şi vatră, vremi trecute
	si pământuri viitoare.
	Drumul tău nu e-n afară,
	căile-s în tine însuţi.
	Iară cerul tau se naşte
	ca o lacrimă din plânsu-ţi.
